# Wix & Open-Source

<img src="https://raw.githubusercontent.com/Pull-Request-Community/open-source-rel/main/Wix.com/PR%20_3%20Wix.png" alt="PR <3 WIX" width="100%"/>

חברת [וויקס](https://www.wix.com) מצטרפת לחברות נהדרות ומבוססות אחרות כמו מיקרוסופט, גוגל, איי.בי.אם ועוד, שמבינות שלקוד פתוח יש תפקיד מרכזי בעולם ההייטק ועיצובו המתמיד.
וויקס תומכת גם בספריות קוד פתוח מבוססות (אשר יש בהן שימוש פנימית בתהליכים ובאינטגרציה עם הקוד הקיים בחברה) וכן גם בספריות פחות מבוססות (כאלה שאין בהן שימוש פנימי בוויקס או שהשימוש בהן מועט). ספריות מבוססות מקבלות תשומת לב רב יותר ומשאבים שמנותבים לתחזוקה של אותן ספריות - תחזוקה שוטפת של קהילות הדיסקורד ושל הספריות עצמן, בעוד שספריות פחות מבוססות מתוחזקות על בסיס זמן פנוי- כחלק משבוע גילדה שמתקיים בחברה אחת לרבעון, ובימים מרוכזים של תרומה לקוד פתוח.



## וויקס תורמת בצורה אקטיבית לעולם הקוד פתוח במספר דרכים:

### _פעילויות ציבוריות_:
1. חסויות - וויקס החליטה להעניק חסות ל-8 הספריות השימושיות ביותר (בתוך וויקס). כדי להחליט אילו ספריות הן אכן השימושיות ביותר ושהיוו את ההשפעה הרבה ביותר על גילדות הפיתוח, הם יצרו סקר שהופץ לכל החברה בו ביקשו להציע ספריות, ולאחר מכן גם להצביע לאותן ספריות. 8 הספריות שקיבלו את אחוז ההצבעה הגבוה ביותר החל לקבל חסות מוויקס.

2. שחרור פרויקטים לגיטהאב - וויקס שחררו מספר רב של פרויקטים וחלקי קוד כקוד פתוח (אותם ניתן למצוא בלינק [הזה](https://github.com/wix)), ובנוסף ישנם אנשי ונשות פיתוח בוויקס שמוקצים לתחזק את הפרויקטים הללו על בסיס יומי קבוע כדי לוודא שהם עומדים בסטנדרטים של אינקובטור.

### _פעילויות פנימיות_:
1. קווים מנחים לתרומה לקוד פתוח - וויקס יצרה פרויקט גיטהאב פנימי עבור עובדיה שמטרתו להבין ולכסות את הדברים הנדרשים לשחרור פרויקט כפרויקט קוד פתוח - הוא מכיל דוקומנטציה ורשימות אשר העובד/ת י/תוכל לעקוב ולוודא שהכל נעשה, ובעצם מלווה אותם בתהליך הזה.

2. תמיכה היקפית - וויקס מציעה עזרה עם מגוון היבטים הקשורים לקוד פתוח -

    2.1 דוקומנטציה - היא מקצה כותבים טכניים שיעזרו בכתיבת הדוקומנטציה של פרויקט הקוד הפתוח, במידה ויש עניין בכך.  
    2.2 מיתוג ועיצוב - היא עוזרת ביצירת לוגו, שפה עיצובית ואלמנטים מיתוגיים אחרים עבור פרויקט הקוד פתוח.  
    2.3 רישוי והתאמה לדרישות חוקיות - היא מבצעת סריקת רשיון כדי לוודא שלפרויקט יש מינימום פגיעויות וכן שיש התאמה לדרישות החוקיות של קוד פתוח.  
    2.4 קידום ושיווק - היא עושה שימוש בכלים שנועדו לשווק ולקדם את הפרויקט לקהלי יעד רלוונטיים.  
    2.5 מיגרציה לריפו הציבורי של וויקס - היא מבצעת מיגרציה של הפרויקט לריפו הציבורי של וויקס, דבר שנותן חשיפה רבה ואף תמיכה רשמית של וויקס באותו פרויקט.  

3. תרומה לקוד פתוח בשבוע גילדה - וויקס מקיימת שבוע גילדה בכל רבעון שבו עובדים/ות יכולים/ות לבחור לתרום ולקחת חלק פעיל בפעילויות מגוונות שהם לא חלק מהמשימות היומיומיות שלהם. אחד מהמסלולים המוצעים הוא תרומה לקוד פתוח - פעם ברבעון, עובד/ת י/תוכל לבחור במסלול זה ובמשך שבוע שלם לעבוד על פרויקט קוד פתוח לבחירתו/ה ולתרום לו.

4. ימי תרומה מרוכזים - ימים מרוכזים שמתרחשים מעת לעת בהם עובדים/ות יכולים/ות לקחת חלק ולתרום לקוד פתוח.

5. הדרכת גיטהאב עבור תרומה לקוד פתוח.

6. מדיניות ״דלת פתוחה״ - כל עובד/ת שרוצה לתרום לקוד פתוח או לעשות כל דבר בעולם הרחב הזה, יכול/ה ליצור קשר עם אנשים ונשים רלוונטיים/ות בארגון ולקבל את העזרה והתמיכה בנושא.
